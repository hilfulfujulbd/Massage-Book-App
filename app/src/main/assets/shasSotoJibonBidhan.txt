প্রত্যেক কাজই সুন্দরভাবে পরিচালিত হওয়ার জন্য সুষ্ঠু নিয়ম-পদ্ধতি থাকা অতীব জরুরি। সুষ্ঠু নিয়ম-পদ্ধতি ছাড়া যেকোনো প্রচেষ্টা বা কাজই বিশৃঙ্খল ও ব্যর্থ হতে বাধ্য। আমরা প্রকৃতির দিকে গভীর দৃষ্টিতে তাকালে দেখতে পাব— প্রকৃতির প্রত্যেক উপাদানই নির্দিষ্ট নিয়ম-পদ্ধতি মেনে চলে। চাঁদ, সূর্য, গ্রহ তারা, গাছপালা, নদী-নালাসহ আমরা যা কিছুই দেখি সবই সুনির্দিষ্ট প্রাকৃতিক নিয়ম-শৃঙ্খলার অধীন। এর মাঝে সামান্য হেরফের হলে মহাবিশ্ব ধ্বংস হয়ে যাবে। নিয়মের নিপুণ জালে আবদ্ধ পৃথিবীর প্রতিটি উপাদান।

আল্লাহ তায়ালা প্রত্যেক অনুজীব ও প্রাণীকেও স্ব-স্ব জীবন পদ্ধতি শিক্ষা দিয়েছেন। তারা রবের দেখানো জীবনাচরণ লঙ্ঘন করে না। মানুষও এর ব্যতিক্রম নয়। মানুষের জীবন এক বিশাল কর্মযজ্ঞ। তাই মানুষকেও আল্লাহ তায়ালা সুনির্দিষ্ট নিয়ম-পদ্ধতি দিয়েছেন। কিছু কিছু নিয়ম-পদ্ধতি রয়েছে— যেগুলো মানুষ মানতে বাধ্য। আবার কিছু নিয়ম আছে যেগুলো মানা এবং না মানাটা আল্লাহ মানুষের ইচ্ছাধীন করে দিয়েছেন। এজন্যই আল্লাহ তায়ালা মানুষের পাপ-পুণ্যের বিচার করবেন, পুরস্কার ও শাস্তি দেবেন। জিন জাতিও এর অন্তর্ভুক্ত।

আল্লাহ মানুষের জন্য যে সকল নিয়ম-পদ্ধতি অলঙ্ঘনীয় করে দিয়েছেন, তা মানুষ ইচ্ছা বা অনিচ্ছায় মানতে বাধ্য। যেমন আমাদের দেহের ভেতরকার কাজের পদ্ধতিঃ যে অঙ্গকে যে কাজের জন্য সৃষ্টি করা হয়েছে, সেটা সেই কাজই করছে। এর মাঝে কোনো কারণে কোনোরূপ ব্যত্যয় ঘটলে আমরা অসুস্থ হয়ে যাই।

এগুলো ছাড়া বাকি জাগতিক নিয়মকানুনগুলো মানুষের বাছাই করার সুযোগ আছে। মানুষ চাইলে আল্লাহর পক্ষ হতে প্রেরিত বিধান মানতে পারে, আবার নিজেদের তৈরি করা বিধানও মানতে পারে। কিন্তু মানুষের পক্ষে মানুষের জন্য সঠিক জীবনবিধান তৈরি করা সম্ভব নয়। তাই আল্লাহ তায়ালা মানুষের জীবন পরিচালনার সুষ্ঠু নিয়ম-পদ্ধতি শিক্ষা দিতে যুগে যুগে পৃথিবীতে অনেক নবি ও রাসূল পাঠিয়েছেন। নবি-রাসূলগণ হলেন এ পৃথিবীর শ্রেষ্ঠ মানুষ। তারা আল্লাহ তায়ালার মনোনীত পুরুষ। মানুষ কেবল তাঁর ইন্দ্রিয় আর বুদ্ধি দিয়েই সব সময় সত্যকে শনাক্ত করতে সক্ষম হয় না। তাই মহাসত্যের সন্ধান দিতে নবি-রাসূলগণ এ পৃথিবীতে আল্লাহর বার্তাবাহক হিসেবে প্রেরিত হয়েছেন।

তাঁরা পথহারা মানুষকে দিয়েছেন সঠিক পথের দিশা। আলোকিত করেছেন অজস্র অন্ধকার পথযাত্রীকে। সত্য ও কল্যাণের পথনির্দেশ এবং অন্যায় কাজে সাবধান করতে প্রতিটি জাতিগোষ্ঠীর কাছেই ওহির জ্ঞান ও প্রজ্ঞা দিয়ে আল্লাহ তায়ালা নবি-রাসূলগণকে প্রেরণ করেছেন। অনুপম চরিত্রের এ মহামানবগণই আমাদের জন্য অনুকরণীয় ও অনুসরণীয়। বিশ্বাসী হিসেবে আমাদের উচিত তাঁদেরই মডেল বা আদর্শরূপে গ্রহণ করা।

আল্লাহ তায়ালা বলেন-

هُوَ الَّذِیْ بَعَثَ فِی الْاُمِّیّٖنَ رَسُوْلًا مِّنْهُمْ یَتْلُوْا عَلَیْهِمْ اٰیٰتِهٖ وَ یُزَكِّیْهِمْ وَ یُعَلِّمُهُمُ الْكِتٰبَ وَ الْحِكْمَةَ١ۗ وَ اِنْ كَانُوْا مِنْ قَبْلُ لَفِیْ ضَلٰلٍ مُّبِیْنٍۙ

“তিনিই মহান সত্তা, যিনি উম্মিদের মধ্যে তাদেরই একজনকে রাসূল করে পাঠিয়েছেন। যে তাদেরকে তাঁর আয়াত শোনায়, তাদের জীবনকে সজ্জিত ও সুন্দর করে এবং কিতাব ও হেকমত শিক্ষা দেয়। অথচ ইতঃপূর্বে তারা স্পষ্ট গোমরাহিতে নিমজ্জিত ছিল।' (সূরা জুমুআ: ০২)

পৃথিবীর প্রথম মানুষ আদম ছিলেন একজন নবি। আদম (আঃ) থেকে শুরু করে মুহাম্মাদ (সাঃ) পর্যন্ত সকল নবি-রাসুলই অভিন্ন তাওহিদের দাওয়াত দিয়েছেন। যুগে যুগে নবিদের সেই দাওয়াতই হলো “ইসলাম” নবিদের ভিন্ন ভিন্ন শরিয়াহ ছিল, কিন্তু তাঁদের দ্বীন ছিল এক ও অভিন্ন আর সেটা হচ্ছে—ইসলাম। অর্থাৎ ইসলামই পৃথিবীর আদি ও একমাত্র ধর্ম। পবিত্র কালামুল্লাহ মাজিদের বিভিন্ন আয়াত সাক্ষী দিচ্ছে-এ পৃথিবীর সকল নবি-রাসূল একনিষ্ঠ মুসলিম ছিলেন। সবার ধর্মের নাম ছিল ইসলাম। ইবরাহিম (আঃ) এর ব্যাপারে আল্লাহ তায়ালা ইরশাদ করছেন—

مَا كَانَ اِبْرٰهِیْمُ یَهُوْدِیًّا وَّ لَا نَصْرَانِیًّا وَّ لٰكِنْ كَانَ حَنِیْفًا مُّسْلِمًا١ؕ وَ مَا كَانَ مِنَ الْمُشْرِكِیْنَ

ইবরাহিম ইহুদি ছিল না, খ্রিষ্টানও ছিল না; বরং সে তো ছিল একজন একনিষ্ঠ মুসলিম এবং সে কখনো মুশরিকদের অন্তর্ভুক্ত ছিল না।' (সূরা আলে ইমরান: ৬৭) 

আল্লাহ তায়ালার দরবারে ইউসুফ (আঃ) এর দুআ-

تَوَفَّنِیْ مُسْلِمًا وَّ اَلْحِقْنِیْ بِالصّٰلِحِیْنَ

“হে আমার রব! ইসলামের ওপর আমাকে মৃত্যু দান করো এবং পরিণামে আমাকে সৎকর্মপরায়ণদের অন্তর্ভুক্ত করো।' (সূরা ইউসুফ: ১০১)

রানি বিলকিসকে উদ্দেশ্য করে সোলায়মান (আঃ) এর আহ্বান-

اِنَّهٗ مِنْ سُلَیْمٰنَ وَ اِنَّهٗ بِسْمِ اللّٰهِ الرَّحْمٰنِ الرَّحِیْمِ اَلَّا تَعْلُوْا عَلَیَّ وَ اْتُوْنِیْ مُسْلِمِیْنَ۠

“এই চিঠি সোলায়মানের পক্ষ থেকে এবং আল্লাহ রহমানুর রাহিমের নামে শুরু করা হয়েছে। (চিঠির বিষয়বস্তু হচ্ছে)– “আমার অবাধ্য হয়ো না এবং মুসলিম হয়ে আমার কাছে হাজির হও।'' (সূরা নামল: ৩০-৩১)”

উপরোল্লিখিত আয়াতে কারিমাগুলো সুস্পষ্টভাবে প্রমাণ করে যে, সকল নবির ধর্মের নাম ছিল ইসলাম। ইসলাম ধর্মের সর্বশেষ বার্তাবাহক ছিলেন মুহাম্মাদ (সাঃ) এবং আল্লাহর পক্ষ হতে প্রেরিত সর্বশেষ আসমানি কিতাব হলো কুরআন। এই কুরআনে জীবন পরিচালনার জন্য সকল বিষয়ের মূলনীতি দেওয়া হয়েছে। কুরজান নাজিল হওয়ার পর অপরাপর সকল ধর্মের কিতাব ও শরিয়াহ রহিত। হয়ে যায়। কুরআনপূর্ব আসমানি কিতাবগুলো সারা পৃথিবীর জন্য এবং সব যুর জন্য ছিল না। তাই বর্তমান প্রেক্ষাপটে সেগুলোতে জীবনের সকল বিষয়ের সমাধান নেই এবং সেগুলো পূর্ণাঙ্গও নয়। কিন্তু শরিয়তে মুহাম্মাদির ইসলাম এর ব্যতিক্রম—যা শাশ্বত ও কালজয়ী। তাই ইসলাম ছাড়া অন্য কোনো জীবনবিধান আল্লাহর কাছে গ্রহণযোগ্য নয়। মুক্তির একমাত্র পথ হিসেবে ইসলাম ধর্মকেই মনোনীত করা হয়েছে।

তুরআনে আল্লাহ তায়ালা বলেন-

وَ مَنْ یَّبْتَغِ غَیْرَ الْاِسْلَامِ دِیْنًا فَلَنْ یُّقْبَلَ مِنْهُ١ۚ وَ هُوَ فِی الْاٰخِرَةِ مِنَ الْخٰسِرِیْنَ

'যে ব্যক্তিই ইসলাম ছাড়া অন্য কোনো দ্বীন অবলম্বন করতে চাইবে, তার থেকে সে দ্বীন কবুল করা হবে না এবং আখিরাতে যারা মহা ক্ষতিগ্রস্ত, সে তাদের অন্তর্ভুক্ত হবে।' (সূরা আলে ইমরান: ৮৫)

আল্লাহ সুবহানাহু ওয়া তায়ালা আরও বলেন-

اِنَّ الدِّیْنَ عِنْدَ اللّٰهِ الْاِسْلَامُ

‘ইসলাম আল্লাহর নিকট একমাত্র দ্বীন।' (সূরা আলে ইমরান: ১৯)

এই আয়াতগুলোতে দুটি শব্দ খুবই গুরুত্বপূর্ণ; ‘আদ-দ্বীন' ও 'আল ইসলাম’। এই দুটি শব্দের অর্থও ভালো করে বুঝে নিতে হবে।

ইসলাম একমাত্র গ্রহণযোগ্য দ্বীনঃ আরবি (دین) শব্দটি দ্বারা মানুষের বিশ্বাস, ধর্ম, জীবন-পদ্ধতি, আইন প্রভৃতি বিষয়কে বোঝানো হয়। মানুষ যে পদ্ধতিতে নিজের জীবন পরিচালনা করে, তাকে 'দ্বীন' বলে। এই দ্বীন কী হবে, অর্থাৎ মানুষ কোন পদ্ধতিতে জীবন পরিচালনা করবে—তা আল্লাহ নিজেই নির্ধারণ করে দিয়েছেন। এই দ্বীনের নাম ইসলাম। ইসলাম ছাড়া অন্য কোনো দ্বীন আল্লাহর কাছে গ্রহণযোগ্য নয়।

কুরআনে আল্লাহ তায়ালা বলেন-

وَ مَنْ یَّبْتَغِ غَیْرَ الْاِسْلَامِ دِیْنًا فَلَنْ یُّقْبَلَ مِنْهُ١ۚ وَ هُوَ فِی الْاٰخِرَةِ مِنَ الْخٰسِرِیْنَ

'যে ব্যক্তিই ইসলাম ছাড়া অন্য কোনো দ্বীন অবলম্বন করতে চাইবে, তার থেকে সে দ্বীন কবুল করা হবে না এবং আখিরাতে যারা মহা ক্ষতিগ্রস্ত, সে তাদের অন্তর্ভুক্ত হবে।' (সূরা আলে ইমরান: ৮৫)

আল্লাহ তায়ালা আরও বলেন-

اِنَّ الدِّیْنَ عِنْدَ اللّٰهِ الْاِسْلَامُ

“ইসলাম আল্লাহর নিকট একমাত্র দ্বীন।' (সূরা আলে ইমরান: ১৯)”

এই দ্বীন কোনো নির্দিষ্ট কালের গণ্ডিতে সীমাবদ্ধ নয়; এটি সর্বকালের সর্বযুগের এবং সমগ্র মানবতার জন্য। এই বিধান পরিপূর্ণ। এতে কোনো সংযোজন বিয়োজনের প্রয়োজন ও সুযোগ নেই। এতে রয়েছে এমন কিছু মৌলিক ও শাশ্বত নিয়ম-নীতি, যা মানবতাকে সর্বাবস্থায় পথনির্দেশনা দেবে; মানুষের চিন্তা-গবেষণা, চেষ্টা-সাধনা ও সম্মুখে অগ্রসর হওয়ার ক্ষেত্রে সঠিক দিকনির্দেশনা দেবে।

আল কুরআনে ইরশাদ হয়েছে-

اَلْیَوْمَ اَكْمَلْتُ لَكُمْ دِیْنَكُمْ وَ اَتْمَمْتُ عَلَیْكُمْ نِعْمَتِیْ وَ رَضِیْتُ لَكُمُ الْاِسْلَامَ دِیْنًا

‘‘আজ আমি তোমাদের জন্য দ্বীনকে পূর্ণাঙ্গ করে দিলাম। তোমাদের ওপর আমার নিয়ামত পরিপূর্ণ করলাম এবং তোমাদের জন্য দ্বীন হিসেবে ইসলামকে (চিরকালের জন্য) মনোনীত করলাম।’’ (সূরা মায়েদা: ০৩)

দিনটি ছিল জুমার দিন। রাসূল আরাফার ময়দানে অবস্থানকালীন সময়ে এই আয়াতটি অবতীর্ণ হয়। আর এই আয়াতটি অবতীর্ণের পর বিশ্বনবি (সাঃ) ৮১ দিন জীবিত ছিলেন। আল্লাহ তায়ালা এই আয়াতে স্পষ্টভাবে বলেছেন, তিনি আমাদের জন্য আমাদের দ্বীনকে পরিপূর্ণ করে দিয়েছেন। সুতরাং দ্বীনের মধ্যে কখনো কমতিও হবে না এবং বৃদ্ধিরও প্রয়োজন পড়বে না। আর এজন্যই তিনি বিশ্বনবি (সাঃ)-এর মাধ্যমে নবি আগমনের ধারার পরিসমাপ্তি ঘটিয়েছেন। সুতরাং যে দ্বীনকে আল্লাহ তায়ালা স্বীয় রাসূলের মাধ্যমে পরিপূর্ণ করে দিয়েছেন, তার ভেতরে নতুন কিছু সংযোজন কিংবা বিয়োজন করার অধিকার কারও নেই। সেদিন বিদায় হজের ঐতিহাসিক মহাসম্মেলনে আল্লাহ তায়ালা তাঁর দ্বীনকে কমপ্লিট হিসেবে ঘোষণা দিয়েছেন; যা থেকে কিছু বাদ দেওয়ারও সুযোগ নেই, আবার নতুন করে কিছু ঢোকানোরও সুযোগ নেই।

আল্লাহ তায়ালা বলেন-

یٰۤاَیُّهَا الَّذِیْنَ اٰمَنُوا ادْخُلُوْا فِی السِّلْمِ كَآفَّةً١۪ وَّ لَا تَتَّبِعُوْا خُطُوٰتِ الشَّیْطٰنِ١ؕ اِنَّهٗ لَكُمْ عَدُوٌّ مُّبِیْنٌ

'হে ঈমানদারগণ! তোমরা পুরোপুরি ইসলামে প্রবেশ করো এবং শয়তানের অনুসারী হয়ো না। কেননা, সে তোমাদের সুস্পষ্ট দুশমন।' (সূরা বাকারা: ২০৮)

আমাদের মাঝে অনেকেই আছে, যারা নিজের সুবিধা অনুযায়ী যতটুকু মানা যায় ততটুকু মানে, কিন্তু সামগ্রিকভাবে ইসলামি জীবনব্যবস্থাকে মানতে চায় না। অনেকে ইসলামের আধ্যাত্মিক দিকগুলোকে মানলেও ইসলামের বিপ্লবী প্রাণসত্তাকে গুরুত্ব দিতে চায় না। আবার অনেকে ইসলামি বিপ্লবী প্রাণসত্তাকে সর্বাধিক গুরুত্ব দিলেও ইসলামের আধ্যাত্মিক দিকগুলোকে এড়িয়ে যায়। এভাবে অনেকেই প্রান্তিকতামুক্ত হয়ে সামগ্রিকভাবে ইসলামি জীবনব্যবস্থাকে মানতে চান না। তারা ইসলামের সামগ্রিক (Holistic & All Encompassing) আবেদনটা বুঝতে ব্যর্থ হয়েছেন।

ইসলামকে আংশিক বা খণ্ডিতভাবে মানার কোনো সুযোগ আল্লাহ দেননি। মহান আল্লাহ বলেন-

اَفَتُؤْمِنُوْنَ بِبَعْضِ الْكِتٰبِ وَ تَكْفُرُوْنَ بِبَعْضٍ١ۚ فَمَا جَزَآءُ مَنْ یَّفْعَلُ ذٰلِكَ مِنْكُمْ اِلَّا خِزْیٌ فِی الْحَیٰوةِ الدُّنْیَا١ۚ وَ یَوْمَ الْقِیٰمَةِ یُرَدُّوْنَ اِلٰۤى اَشَدِّ الْعَذَابِ١ؕ وَ مَا اللّٰهُ بِغَافِلٍ عَمَّا تَعْمَلُوْنَ

“তাহলে কি তোমরা কিতাবের একটি অংশের ওপর ঈমান এনেছ এবং অন্য অংশের সাথে কুফরি করছ? তারপর তোমাদের মধ্য থেকে যারাই এমনটি করবে, তাদের শাস্তি এ ছাড়া আর কী হতে পারে যে, দুনিয়ার জীবনে লাঞ্ছিত ও পর্যুদস্ত হবে এবং আখিরাতে তাদের কঠিনতম শাস্তির দিকে ফিরিয়ে দেওয়া হবে? তোমাদের কর্মকাণ্ড থেকে আল্লাহ বেখবর নন।' (সূরা বাকারা: ৮৫)

ইসলামকে মানতে হবে পরিপূর্ণভাবে; কাটছাট করে নয়। এতেই আমাদের জন্য রয়েছে ইহকালীন ও পরকালীন কল্যাণ। ইসলামের বাইরে অন্য কোনো জীবন-পদ্ধতি মানবতার জন্য কল্যাণকর নয়। বিগত কয়েক শতাব্দীর ইতিহাস পর্যালোচনা করলেই আমরা দেখব, মানবজাতির সামনে চমক লাগানো যতগুলো মতবাদকে আনা হয়েছে, সবই চরমভাবে ব্যর্থ হয়েছে। এগুলো রক্ত, বঞ্চনা ও বিভেদ ছাড়া মানুষকে কিছুই দিতে পারেনি। সুতরাং ন্যায্য অধিকার, শাস্তি ও কল্যাণ পেতে হলে আমাদের ইসলামের দিকেই ফিরে আসতে হবে; আঁকড়ে ধরতে হবে তাকে। উমর বলতেন (রাযিঃ) —

‘আমরা তো এমন জাতি, যেই জাতিকে আল্লাহ ইসলাম দ্বারা সম্মানিত করেছেন। ইসলাম ছাড়া কেউ যদি অন্য কোথাও সম্মান অন্বেষণ করে, আল্লাহ তাকে অপদস্থ করে ছাড়বেন।' (মুস্তাদরাকে হাকিম: ২১৪)

জীবনবিধান হিসেবে ইসলামকে পেয়ে আমরা গর্বিত। 'মুসলিম' পরিচয় আমাদের গর্বের নিদর্শন। ইসলামি জীবনবিধানের অনুসরণ আমাদের সার্থকতার দলিল! ইসলামের বিধান সব দেশের সব যুগের মানুষের জন্য সমানভাবে কল্যাণকর। এজন্য ইসলাম পৃথিবীর যে প্রান্তেই গিয়েছে, মানুষ সাদরে গ্রহণ করেছে। এমনও হয়েছে যে, খ্রিষ্টান অধ্যুষিত এলাকা মুসলিমরা জয় করার পর পুনরায় যখন খ্রিষ্টান সৈনিকরা সদ্য হাতছাড়া এলাকা আক্রমণ করে, তখন সাধারণ খ্রিষ্টানরা মুসলিমদের পক্ষ নিয়ে নিজ জাতির বিরুদ্ধে যুদ্ধ করেছিল। কারণ, তারা বুঝেছিল—ইসলাম তাদের যে অধিকার, মর্যাদা ও নিরাপত্তা দিয়েছে, তা তাদের নিজ ধর্ম দিতে পারেনি। 

বর্তমান বিশ্বেও দ্রুত প্রসারিত ধর্মের নাম ইসলাম। বিশ্ব মিডিয়ার ধারাবাহিক তথ্যসন্ত্রাস সত্ত্বেও ইসলাম ছড়িয়ে পড়ছে ইউরোপ, আমেরিকা, অস্ট্রেলিয়াসহ পৃথিবীর প্রতিটি জনপদে। মুসলিমদের ওপর অবর্ণনীয় নির্যাতন সত্ত্বেও ইউরোপ-আমেরিকাতে মসজিদের সংখ্যা বেড়েই চলেছে। খ্রিষ্টানরা তাদের গির্জা বিক্রি করে দিচ্ছে, আর মুসলিমরা সেগুলো কিনে নিয়ে মসজিদ বানাচ্ছে। কিন্তু কেন? কেন মানুষ যুগে যুগে ইসলাম গ্রহণ করতে পাগলপারা হয়েছে? কী আছে ইসলামে? কীসব গুণের কারণে ইসলামকে শ্রেষ্ঠ ও একমাত্র জীবনব্যবস্থা হিসেবে স্বীকৃতি দেওয়া হয়েছে?

আমরা দশটি পয়েন্টে এসব গুণ বা কারণ নিয়ে আলোচনা করব। এই গুণগুলোই ইসলামকে শ্রেষ্ঠ ও সর্বজনীন করেছে।

১. আর রব্বানিয়্যাহ-রবের দেওয়া ধর্মঃ ইসলাম কোনো ব্যক্তি বিশেষের মনপ্রসূত ধর্ম নয়। খ্রিষ্টবাদ, ইহুদিবাদ, ইসলাম, জৈনবাদ, কনফুসিয়াসিজম, হিন্দুত্ববাদ, নাস্তিক্যবাদ, সংশয়বাদ ইত্যাদিসহ পৃথিবীতে বর্তমানে প্রচলিত ধর্মের সংখ্যা প্রায় ৪৩০০টি। এ সমস্ত ধর্মের মধ্যে কেবল ইসলামই রবের পক্ষ থেকে মনোনীত। আল্লাহ রাব্বুল আলামিন ইরশাদ করেন—

“এবং তোমাদের জন্য ইসলামকে দ্বীন হিসেবে মনোনীত করলাম।' (সূরা মায়েদা: ০৩)”

এখন প্রশ্ন আসতে পারে তাহলে খ্রিষ্টবাদ, ইহুদিবাদ এগুলো কী? তারাও তো দাবি করেন, তাদের নিজস্ব আসমানি কিতাব আছে। যাকে খ্রিষ্টানরা যীশুখ্রিষ্ট বলে, তাঁকে মুসলিমরা ঈসা (আঃ) হিসেবে চেনে। ইহুদিরা যাকে মোজেজ বলে, মুসলিমরা তাঁকে মুসা (আঃ) হিসেবে চেনেন। তারা যাকে আবরাহাম বলে, মুসলিমরা তাঁকেই ইবরাহিম (আঃ)  বলে। তারা বলে থাকে—খ্রিষ্ট ও ইহুদি ধর্ম আবরাহামের ধর্ম। এটা ঠিক যে ইহুদিবাদ, খ্রিষ্টবাদ ও ইসলাম—এই তিন ধর্মের মূলে আছেন ইবরাহিম (আঃ) এজন্য এ তিনটি ধর্মকে একসঙ্গে 'Abrahamic Faith' বলা হয়। কিন্তু আমরা আগেও বলেছি, আবরাহাম তথা ইবরাহিম (আঃ) - এর ধর্ম কখনো ইহুদিবাদ বা খ্রিষ্টবাদ ছিল না; বরং ছিল ইসলাম—যেটাকে শেষ নবি মুহাম্মাদ (সাঃ) এর জামানায় আল্লাহ পূর্ণতা দিয়েছেন। ইবরাহিম (আঃ)  ছিলেন একজন একনিষ্ঠ মুসলিম। পবিত্র কুরআনে বলা আছে-

'নিশ্চয় আমি একনিষ্ঠভাবে ওই আল্লাহর দিকে প্রত্যাবর্তন করছি, যিনি আসমান ও জমিনের স্রষ্টা এবং আমি মুশরিকদের অন্তর্ভুক্ত নই।' (সূরা আনআম: ৭৯)

আর আল্লাহর পাঠানো তাওরাত, ইঞ্জিল বর্তমান পৃথিবীতে অবশিষ্ট নেই। ইহুদি-খ্রিষ্টানরা তাদের ওপর নাজিলকৃত আসমানি কিতাব ইচ্ছামতো পরিবর্তন করেছে। তাওরাত ও ইঞ্জিলের আদি ও অকৃত্রিম কোনো গ্রন্থ (Scripture) তাদের হাতে নেই। তারা তাদের ধর্মে নিজেদের খেয়াল-খুশি এবং সুবিধামতো ব্যাপক নতুন জিনিস সংযোজন ও বিয়োজন করেছে। তার চেয়ে গুরুত্বপূর্ণ হলো— কুরআন নাজিলের পর থেকে তাদের ধর্মগ্রন্থের আইনানুগ কোনো বৈধতা (Validity) আর নেই; বরং আল্লাহ তায়ালা সেগুলোকে বাতিল বলে ঘোষণা করেছেন। আল্লাহর রাসূল (সাঃ) এর আগমনের পর গোটা বিশ্ববাসীর জন্য ইসলামের অনুসরণ এবং রাসূল (সাঃ) এর আনুগত্যকে আল্লাহ তায়ালা অবধারিত ঘোষণা করেছেন। রবের দেওয়া এ ধর্মকে কিছু মানুষ অস্বীকার করবে এটা মহান আল্লাহ তায়ালা ভালো করেই জানেন। এজন্য যখন তিনি নবি-রাসূল পঠিয়েছেন, তখন আসমানি কিতাবও মুজিজাসহ পাঠিয়েছেন। যাতে মানুষ বিশ্বাস করতে পারে, এ ব্যক্তি কোনো সাধারণ মানুষ নয়; বরং আল্লাহর বার্তাবাহক তথা নবি ও রাসূল। আল্লাহ তায়ালা একেক নবিকে একেক মুজিজা দান করেছেন। মুসা (আঃ) কে আশ্চর্যজনক লাঠি, দাউদ-কে লোহা নিয়ন্ত্রণ করার ক্ষমতা, ঈসা (আঃ) -কে অন্ধ ও কুষ্ঠরোগীকে সুস্থ করার ক্ষমতা দিয়েছিলেন। মুহাম্মাদ (সাঃ)  -কে দিয়েছিলেন অনেকগুলো মুজিজা, যার মধ্যে সর্বশ্রেষ্ঠ হলো—মহাগ্রন্থ আল কুরআন; যা নাজিলের পর থেকে এখন পর্যন্ত কেউ এর একটি হরফ বা হরকত বিকৃত কিংবা পরির্তন করতে পারেনি, আর কিয়ামত পর্যন্ত পারবেও না।

এতেই প্রমাণিত হয়, ইসলাম মনগড়া কোনো ধর্ম বা মন-মস্তিষ্কপ্রসূত কোনো মতবাদ নয়; বরং রবের দেওয়া রবের পৃষ্ঠপোষকতাপুষ্ট একটি রব্বানি ধর্ম। এবং এটাই একমাত্র সত্য ধর্ম। আল্লাহ তায়ালা ইরশাদ করছেন-

هُوَ الَّذِیْۤ اَرْسَلَ رَسُوْلَهٗ بِالْهُدٰى وَ دِیْنِ الْحَقِّ لِیُظْهِرَهٗ عَلَى الدِّیْنِ كُلِّهٖ١ۙ وَ لَوْ كَرِهَ الْمُشْرِكُوْنَ

‘আল্লাহই তাঁর রাসূলকে পথনির্দেশ ও সত্য দ্বীন সহকারে পাঠিয়েছেন— যাতে তিনি একে সকল প্রকার দ্বীনের ওপর বিজয়ী করেন; মুশরিকরা একে যতই অপছন্দ করুক না কেন।' (সূরা তাওবা: ৩৩)

২. আল ইনসায়্যাহ-মানবতার ধর্মঃ ইসলাম মানবতার ধর্ম। মানবতাকে রক্ষার জন্যই ইসলাম কাজ করে। আইয়ামে জাহেলিয়াতের সময় যখন পৃথিবী অত্যাচারিত, অবাধ-পাপাচারে নিমজ্জিত, তখনই ইসলাম শান্তির বার্তা নিয়ে পৃথিবীতে এসেছিল। আর ইসলাম নতুন ও পূর্ণাঙ্গরূপে এসেছে মুহাম্মাদ (সঃ) এর মাধ্যমে। তিনি ইসলামের এই শান্তির বাণী নিয়ে এসেছেন বলেই তাঁকে বলা হয় জগতের রহমত! মহান আল্লাহ তায়ালা বলেন-

وَ مَاۤ اَرْسَلْنٰكَ اِلَّا رَحْمَةً لِّلْعٰلَمِیْنَ

'হে নবি! আমি আপনাকে সারা বিশ্বের জন্য রহমতস্বরূপ প্রেরণ করেছি।' (সূরা আম্বিয়া: ১০৭)

ইসলামের মাধ্যমে আল্লাহ মানুষকে সৃষ্টির সেরা জীব হিসেবে স্বীকৃতি দিয়ে পৃথিবীর সকল সৃষ্টিকে মানুষের অনুগত করে দিয়েছেন। মহান আল্লাহ বলেন—

هُوَ الَّذِیْ خَلَقَ لَكُمْ مَّا فِی الْاَرْضِ جَمِیْعًا

‘পৃথিবীতে যা কিছু আছে, সবই আল্লাহ তোমাদের জন্য সৃষ্টি করেছেন।' (সূরা বাকারা: ২৯)

ইসলাম এসেছে পৃথিবীর বুকে সর্বশ্রেষ্ঠ এবং একমাত্র জীবনবিধান হিসেবে। এতদসত্ত্বেও ইসলাম কখনো ধর্ম গ্রহণের ক্ষেত্রে অন্যের ওপর চাপাচাপি করেনি: বরং মহান আল্লাহ বলেন-

لَاۤ اِكْرَاهَ فِی الدِّیْنِ

'ধর্মের ব্যাপারে কোনো জোর-জবরদস্তি নেই।' (সূরা বাকারা: ২৫৬)

ইসলাম মানুষকে ইচ্ছাশক্তি ব্যবহারের সর্বোচ্চ স্বাধীনতা দিয়েছে। মানুষ চাইলে ইসলাম গ্রহণ করতে পারে, আবার চাইলে অন্য ধর্মও গ্রহণ করতে পারে। এর জন্য দুনিয়াতে মানবাধিকারের কোনো তারতম্য হবে না। কতই না উত্তম এই দ্বীন।

আপনি মুসলিম হন কিংবা কাফির, মুমিন হন বা মুশরিক—ইসলাম আপনাকে বিবেচনা করে একজন সৃষ্টির সেরা জীব মানুষ হিসেবে।
হাদিসে বর্ণিত আছে-

‘একবার বিশ্বনবি (সাঃ) সাহাবিদের সঙ্গে বসা ছিলেন। তখন তাঁদের সামনে দিয়ে একজন ব্যক্তির লাশ নিয়ে যাওয়া হচ্ছিল। বিশ্বনবি (সাঃ) দাঁড়িয়ে গেলেন। তাঁকে দেখে সাহাবিরাও দাঁড়িয়ে গেলেন। সাহাবিরা বুঝতে পারলেন, লাশটি একজন ইহুদির। তাঁরা রাসূল (সাঃ) -কে বললেন “এটা তো একটা ইহুদির লাশ (অর্থাৎ আপনি ইহুদি লাশের সম্মানার্থে দাঁড়ালেন!)” রাসূল বললেন “সে কি একজন মানুষ নয়?'' (সহিহ বুখারি: ১৩১২)

অন্য ধর্মের একজন লোকের লাশ দেখে তার সম্মানার্থে দাঁড়ালেন সর্বকালের সেরা মানব মুহাম্মাদ (সাঃ); এটাই ইসলামের সর্বজনীন শিক্ষা! আর আমরা মুসলিম হয়ে অপর মুসলিম ভাইকে সম্মান দেখাতে চাই না। আমরা মানুষকে মানুষ হিসেবে ট্রিট করতে চাই না। আমরা আগে খুঁজি সে কোন দল করে? কোন পীরের মুরিদ? কোন জেলায় বাড়ি? এভাবে আমরা শুধু বিভাজনে ব্যস্ত থাকি।

নবম হিজরিতে নাজরান থেকে ৬০ জন খ্রিষ্টান প্রতিনিধির একটি দল রাসূল (সাঃ) এর সাথে সাক্ষাৎ করতে মদিনায় এসেছিল। যেহেতু তারা আহলে কিতাব ছিল, তাই প্রতিনিধি দলটিকে রাসূল (সাঃ) মসজিদে নববিতে প্রবেশ করতে দিয়েছিলেন, সম্মান দেখিয়েছিলেন এবং তারা মসজিদে নববির ভেতর পূর্বদিকে মুখ করে (তাদের কিবলা অনুযায়ী) তাদের পদ্ধতিতে সালাত আদায় করেছিল।

রাসূল (সাঃ) তাদের মানুষ হিসেবে সম্মান দেখিয়েছেন। খ্রিষ্টান হওয়ার কারণে তাদের থেকে মুখ ফিরিয়ে নেননি বা কোনো ধরনের ঘৃণা কিংবা অবজ্ঞা প্রদর্শন করেননি। এটাই ইসলামের সুমহান শিক্ষা। কারণ, ইসলাম মানবতার ধর্ম।

প্রাকৃতিক দুর্যোগের সময় আমরা যখন বন্যার্ত কোনো এলাকায় ত্রাণ সহযোগিতা নিয়ে হাজির হই, তখন আমরা শুধু মুসলমানদেরই ত্রাণ দিই না; বরং মুসলিম অমুসলিম, আস্তিক-নাস্তিক সবার প্রতি সহযোগিতার হাত বাড়াই। কারণ, মানবতা যেখানে বিপন্ন, সেখানে মুসলিম-অমুসলিম কোনো বিভাজন নেই— ইসলাম আমাদের এটাই শেখায়।

৩. আশ-শুমুল-ব্যাপকতার ধর্মঃ ইসলাম একটি পরিপূর্ণ জীবনব্যবস্থা। অন্যান্য মতবাদগুলোর মতো ইসলাম শুধুই একটি মতবাদ নয়; বরং এটি একটি পূর্ণাঙ্গ জীবনবিধান। মানুষের জন্ম থেকে মৃত্যু, রান্নাঘর থেকে সংসদ ভবন, কাঁথা সেলাই থেকে শুরু করে মঙ্গলে মহাকাশযান প্রেরণ, পৃথিবীর শুরু থেকে শেষ পর্যন্ত সবকিছুই এই কুরআনে বর্ণিত হয়েছে। মহান আল্লাহ তায়ালা বলেন-

مَا فَرَّطْنَا فِی الْكِتٰبِ مِنْ شَیْءٍ

‘আমি কিতাবে কোনো কিছুই বর্ণনা করতে বাদ রাখিনি।' 
(সূরা আনআম: ৩৮)

জ্ঞান-বিজ্ঞানের সকল শাখা-প্রশাখা যেমন ইতিহাস, দর্শন, রাজনীতি, অর্থনীতি, জ্যোতির্বিদ্যা, জীববিদ্যা, উদ্ভিদবিদ্যা, প্রাণীবিদ্যা—এ সবকিছুর ব্যাপারেই মৌলিক আলোকপাত করা হয়েছে এই গ্রন্থে।

পূর্ববর্তীদের ইতিহাস স্মরণ করিয়ে দিয়ে কুরআন বলছে-

اَلَمْ یَاْتِهِمْ نَبَاُ الَّذِیْنَ مِنْ قَبْلِهِمْ قَوْمِ نُوْحٍ وَّ عَادٍ وَّ ثَمُوْدَ١ۙ۬ وَ قَوْمِ اِبْرٰهِیْمَ وَ اَصْحٰبِ مَدْیَنَ وَ الْمُؤْتَفِكٰتِ١ؕ اَتَتْهُمْ رُسُلُهُمْ بِالْبَیِّنٰتِ١ۚ فَمَا كَانَ اللّٰهُ لِیَظْلِمَهُمْ وَ لٰكِنْ كَانُوْۤا اَنْفُسَهُمْ یَظْلِمُوْنَ

“তাদের কাছে কি তাদের পূর্ববর্তীদের ইতিহাস পৌঁছেনি? নুহের জাতির, আদ, সামুদ ও ইবরাহিমের জাতির, মাদইয়ানের অধিবাসীদের এবং যে জনবসতিগুলো উলটে দেওয়া হয়েছিল সেগুলোর? তাদের রাসূলগণ সুস্পষ্ট নিদর্শনসহ তাদের কাছে এসেছিলেন। এরপর তাদের ওপর জুলুম করা আল্লাহর কাজ ছিল না; বরং তারা নিজেরাই নিজেদের ওপর জুলুম করেছিলেন।' (সূরা তাওবা: ৭০)”

ইসলামের রাজনৈতিক দর্শনের মূলকথা হলো ন্যায়বিচার প্রতিষ্ঠায় জিহাদ করা। আল্লাহ সুবহানাহু ওয়া তায়ালা বলেন-

“অনুমতি দেওয়া হলো তাদেরকে, যাদের বিরুদ্ধে যুদ্ধ করা হচ্ছে। কেননা, তারা মজলুম এবং আল্লাহ অবশ্যই তাদের সাহায্য করার ক্ষমতা রাখেন। তাদেরকে নিজেদের ঘরবাড়ি থেকে অন্যায়ভাবে বের করে দেওয়া হয়েছে শুধু এই অপরাধে যে, তারা বলেছিল— “আল্লাহ আমাদের রব।” যদি আল্লাহ লোকদের একের মাধ্যমে অন্যকে প্রতিহত করার ব্যবস্থা না করতেন, তাহলে যেখানে আল্লাহর নাম বেশি করে উচ্চারণ করা হয়, সেসব আশ্রম, গির্জা, ইবাদতখানা ও মসজিদ ধ্বংস করে দেওয়া হতো। আল্লাহ নিশ্চয়ই তাদেরকে সাহায্য করবেন, যারা তাঁকে সাহায্য করবে। আল্লাহ বড়োই শক্তিশালী ও পরাক্রান্ত।' (সূরা আল-হাজ্জ : ৩৯-৪০)”

وَ قٰتِلُوْهُمْ حَتّٰى لَا تَكُوْنَ فِتْنَةٌ وَّ یَكُوْنَ الدِّیْنُ لِلّٰهِ١ؕ فَاِنِ انْتَهَوْا فَلَا عُدْوَانَ اِلَّا عَلَى الظّٰلِمِیْنَ

“তোমরা তাদের বিরুদ্ধে সংগ্রাম করতে থাকো, যতক্ষণ না বিশৃঙ্খলা নির্মূল হয়ে যায় এবং দ্বীন একমাত্র আল্লাহর জন্য নির্দিষ্ট হয়ে যায়। তারপর যদি তারা বিরত হয়, তাহলে জেনে রাখো জালিমদের ছাড়া আর কারও ওপর হস্তক্ষেপ করা বৈধ নয়।' (সূরা বাকারা: ১৯৩)”

ইসলামে জিহাদ হলো মজলুমকে উদ্ধার করার মিশন। সমাজের সংস্কার, অন্যায়ের দমন, সামাজিক ও রাষ্ট্রীয় অন্যায়ের বিরুদ্ধে গঠনমূলক প্রতিবাদ, সবলের বিরুদ্ধে দুর্বলকে সহায়তা প্রদান—এ রকম শত শত ইসলামসম্মত উপায়ে একজন মুসলিম জিহাদ করতে পারে। জিহাদ আর জঙ্গিবাদ এক নয়। জঙ্গিবাদ ইসলামে হারাম আর জিহাদ করা ফরজ।

ইসলামের অর্থনৈতিক দর্শন বর্ণনায় সম্পদ কুক্ষিগত করার ব্যাপারে আল্লাহ তায়ালা কুরআনে বলেছেন-

‘তোমাদের বিত্তশালীদের মধ্যে যাতে ধন-ঐশ্বর্য পুঞ্জীভূত না হয়।' (সূরা হাশর: ০৭)

জ্যোতির্বিদ্যা তথা গ্রহ-নক্ষত্র, আকাশ সম্পর্কে মহান আল্লাহ তায়ালা বলেন-

“আমি তোমাদের কাছের আসমানকে সুবিশাল দ্বীপমালায় সজ্জিত করেছি।' (সুরা মুলক: ০৫)”

“আর তিনিই তারকাগুলোকে বানিয়েছেন তোমাদের জন্য পৃথিবী ও সমুদ্রের গভীর অন্ধকারে পথের দিশা জানার মাধ্যম হিসেবে।' (সূরা আনআম: ৯৭)”

“যারা (নবির কথা মেনে নিতে অস্বীকার করেছে, তারা কি চিন্তা করে না যে, এসব আকাশ ও পৃথিবী একসাথে ছিল— তারপর আমি তাদের আলাদা করলাম?' (সূরা আম্বিয়া: ৩০)”

এভাবেই কুরআনের বিভিন্ন জায়গায় গ্রহ-নক্ষত্র, আকাশসমূহের সৃষ্টির মৌলিক বিবরণ রয়েছে। কুরআনে জীববিদ্যার কথাও নিগূঢ়ভাবে বর্ণিত রয়েছে।

মহান আল্লাহ তায়ালা বলেন-
“তোমাদের রব) জমাটবাধা রক্ত থেকে মানুষকে সৃষ্টি করেছেন।” (সূরা আলাক: ০২)”

“মানুষকে সৃষ্টি করা হয়েছে প্রবলবেগে নিঃসৃত পানি থেকে, যা পিঠ ও বুকের হাড়ের মাঝখান দিয়ে বের হয়।' (সূরা তারিক: ৬-৭)”

“তারপর আমি তাকে একটি সংরক্ষিত স্থানে টপকে পড়া ফোঁটায় পরিবর্তিত করেছি।' (সূরা মুমিনুন: ১৩)”

কুরআনে উদ্ভিদবিদ্যার কথা সুস্পষ্টভাবে বর্ণিত হয়েছে—কীভাবে মহান আল্লাহ শস্য উৎপাদন করেন, কীভাবে বিশাল বৃক্ষ তৈরি করেন। 

পবিত্র কুরআনে বলা আছে- “এ পানির সাহায্যে তিনি শস্য উৎপন্ন করেন এবং জয়তুন, খেজুর, আঙুরসহ নানাবিধ ফল জন্মান।' (সূরা নাহ: ১১)”

Water cycle/ Hydrologic cycle সম্পর্কে কুরআন বলছে- 
“তুমি কি দেখ না, আল্লাহ মেঘমালাকে ধীর গতিতে সঞ্চালন করেন, তারপর তার খগুগুলোকে পরস্পর সংযুক্ত করেন, তারপর তাকে একত্র করে একটি ঘন মেঘে পরিণত করেন? তারপর তুমি দেখতে পাও—তার খোল থেকে বৃষ্টি-বিন্দু একাধারে ঝরে পড়ছে। আর তিনি আকাশ থেকে তার মধ্যে সমুন্নত পাহাড়গুলোর বদৌলতে। শিলা বর্ষণ করেন, তারপর যাকে চান এর দ্বারা ক্ষতিগ্রস্ত করেন এবং যাকে চান এর হাত থেকে বাঁচিয়ে নেন। তার বিদ্যুৎ চমক চোখ ধাধিয়ে দেয়।' (সূরা নুর: ৪৩)

Zoology বা প্রাণিবিদ্যাসংক্রান্ত কুরআনিক আয়াত— 
'আর তোমাদের জন্য গবাদি পশুর মধ্যেও একটি শিক্ষা রয়েছে তাদের পেট থেকে গোবর ও রক্তের মাঝখানে বিদ্যমান একটি জিনিস আমি তোমাদের পান করাই। অর্থাৎ নির্ভেজাল দুধ—যা পানকারীদের জন্য বড়োই সুস্বাদু ও তৃপ্তিকর।' (সূরা নাহল: ৬৬)

“আর দেখ, তোমার রব মৌমাছিদের এ কথা ওহির মাধ্যমে বলে দিয়েছেন—তোমরা পাহাড়-পর্বত, গাছপালা ও মাচার ওপর ছড়ানো লতাগুল্মে নিজেদের চাক নির্মাণ করো। তারপর সব রকমের ফলের রস চোষো এবং নিজের রবের তৈরি করা পথে চলতে থাকো। এ মাছির ভেতর থেকে একটি বিচিত্র রঙের শরবত বের হয়, যার মধ্যে রয়েছে নিরাময় মানুষের জন্য। অবশ্যই এর মধ্যেও একটি নিশানি রয়েছে তাদের জন্য যারা চিন্তা-ভাবনা করে।' (সূরা নাহল: ৬৮-৬৯)”

Biological aspects of mountains নিয়ে কুরআনের বক্তব্য-
“পাহাড়গুলোকে গেড়ে দিয়েছি পেরেকের মতো।' (সূরা নাবা: ০৭)”

“পাহাড়ের পাথরের মধ্যেও রয়েছে বিচিত্র বর্ণের শুভ্র, রক্তিম ও নিকষকালো রেখা।' (সূরা ফাতির: ২৭)”

এ রকম অসংখ্য প্রাকৃতিক ইস্যু (Natural Phenomena) নিয়ে কুরআন আলোকপাত করেছে।

এমনিভাবে জীবন ও সমাজের প্রতিটি অঙ্গনকে টার্গেট করে করে ইসলাম আমাদের গাইডলাইন দিয়েছে। সেখান থেকে উদাহরণস্বরূপ কেবল দুই-একটি এখানে উল্লেখ করা হয়েছে। মানব প্রয়োজনীয় পৃথিবীর প্রতিটি বিষয় সম্পর্কে ইসলাম ধর্মে উল্লেখ আছে। সকল জীবন সমস্যা সমাধানের মূলনীতি এই ধর্মে রয়েছে। তাই এটি একটি স্বয়ংসম্পূর্ণ জীবনবিধান—যা ব্যাপকভাবে মানুষের প্রয়োজনীয় সবকিছুকেই অন্তর্ভুক্ত করে।

৪. আল উমুম সর্বজনীন ধর্মঃ ইসলাম পৃথিবীর বুকে মানুষের হিদায়াতের জন্যই এসেছে। তাই ইসলাম গ্রহণের জন্য আল্লাহ কোনোরূপ কঠিন ও জটিল প্রক্রিয়া তৈরি করেননি। মানুষ যে বর্ণের, যে গোত্রের কিংবা দেশেরই হোক না কেন, ইসলামের চোখে সবাই সমান। যে কেউ চাইলেই ইসলামে প্রবেশ এবং বিশ্বাসী হওয়ার মর্যাদা লাভ করতে পারে।

পবিত্র কুরআনুল কারিমে আল্লাহ তায়ালা সকল মানুষকে সম্বোধন করে বিভিন্ন আয়াত অবতীর্ণ করেছেন। মহান আল্লাহ তায়ালা বলেন-

'হে মানবজাতি! তোমরা তোমাদের রবের ইবাদত করো; যিনি সৃষ্টি করেছেন তোমাদেরকে এবং তোমাদের পূর্বপুরুষগণকে— যাতে তোমরা তাকওয়া অবলম্বন করো।' (সূরা বাকারা: ২১)

এভাবেই সূরা বাকারার ১৬৮ নং আয়াত, সূরা নিসার ০১ নং আয়াত, সূরা নিসার ১৭০ নং আয়াত, সূরা নিসার ১৭৪ নং আয়াত, সূরা আ'রাফের ১৫৮ নং আয়াত, সূরা ইউনুসের ৫৭ নং আয়াতসহ কুরআনের বহু জায়গায় পৃথিবীর সকল মানুষকে সম্বোধন করে আল্লাহ বক্তব্য প্রদান করেছেন যাতে সবাই স্বাচ্ছন্দ্যভরে সহজভাবে এ শান্তির ধর্মে প্রবেশ করতে পারে। কেউ যেন মনে না করে—এই ধর্মে আমার প্রবেশাধিকার নেই কিংবা প্রবেশাধিকার কঠিন।

যেমন—ইহুদি ধর্মে কেউ প্রবেশ করতে চাইলে তাকে জন্মসূত্রে ইহুদি হতে হয়, নয়তো সে কখনো ইহুদি হতে পারবে না। কিন্তু ইসলাম সবার জন্য উন্মুক্ত। যে কেউ চাইলেই ইসলাম গ্রহণ করতে পারে।

The door of Islam is open for everyone. All are welcome to Islam'

কুরআনে আল্লাহ তায়ালা নিজের পরিচয় দিতে গিয়ে বলেছেন—'রব্বুল আলামিন' অর্থাৎ সমস্ত বিশ্ববাসীর রব। পবিত্র কুরআনের পরিচয় দিতে গিয়ে বলেছেন— “জিকরুল্লিল আলামিন” অর্থাৎ সমস্ত বিশ্ববাসীর জন্য উপদেশবাণী। বিশ্বনবি ৮ী-এর পরিচয় দিতে গিয়ে বলেছেন— 'রহমাতাল্লিল আলামিন' অর্থাৎ সমস্ত বিশ্ববাসীর জন্য রহমতস্বরূপ। কোথাও বলেননি যে, এই কুরআন কিংবা ইসলাম কেবল মুমিনদের কিংবা মুত্তাকিদের জন্য; বরং সমস্ত বিশ্ববাসীর জন্যই। তাই এটা বিশ্বজনীন ধর্ম।

৫.আত-তাইসির-সহজতার ধর্মঃ ইসলাম একটি সহজ ধর্ম । Simplicity is the beauty of Islam; এর বিধিবিধানে কোনো কাঠিন্য নেই। কারণ, আল্লাহ নিজেই সহজ করাকে পছন্দ করেন। 
আল্লাহ তায়ালা বলেন-

• “আল্লাহ তোমাদের জন্য সহজ চান, কঠিন চান না।' (সূরা বাকারা: ১৮৫)

• ‘আল্লাহ কারোর ওপর তার সামর্থ্যের অতিরিক্ত দায়িত্বের বোঝা চাপান না।' (সূরা বাকারা: ২৮৬)

• এবং দ্বীনের ব্যাপারে তোমাদের ওপর কোনো জটিলতা বা সংকীর্ণতা আরোপ করেননি।' (সূরা হাজ্জ: ৭৮)

যেমন: ইসলামে নামাজ দাঁড়িয়ে পড়া ফরজ। কিন্তু আপনার যদি দাঁড়াতে সমস্যা হয় অথবা শারীরিকভাবে অক্ষম হন, তবে আপনার জন্য বসে পড়ার সুযোগ ইসলাম রেখেছে। যদি বসেও পড়তে না পারেন, তবে শুয়ে পড়তে পারবেন। তবুও আল্লাহ আপনার নামাজ কবুল করে নেবেন। আবার ধরুন, ইসলামে অজু করে নামাজ আদায় করা ফরজ, কিন্তু আপনার সংগ্রহে পানি নেই। সেক্ষেত্রে মাটি বা বালু দিয়ে তায়াম্মুম করে নামাজ আদায় করলেও আল্লাহ তায়ালা কবুল করে নেবেন। ইসলাম ধর্মের প্রতিটি বিধানেরই সমস্যা সাপেক্ষে এভাবে বিকল্প সমাধান রয়েছে।

আবু হুরায়রা (রাযিঃ) হতে বর্ণিত, রাসূল (সাঃ) বলেছেন— 
“দ্বীনের বিধিবিধান অত্যন্ত সহজ-সরল। কিন্তু যে ব্যক্তি দ্বীনের সঙ্গে বাড়াবাড়ি করবে, সে পরাজিত হবে। তাই সবার উচিত, সঠিকভাবে দৃঢ়তার সাথে ইসলামের নির্দেশিত পথ অবলম্বন করা, বাড়াবাড়ি এড়িয়ে চলে ধীর-স্থিরভাবে মধ্যমপন্থা অবলম্বন করা, আল্লাহর রহমত ও করুণার আশা পোষণ করা, সকাল-বিকেল ও শেষরাতে নফল ইবাদত দ্বারা অধিক নৈকট্য লাভ করা এবং উন্নতির পথে সাহায্য গ্রহণ করা।' (সহিহ বুখারি ৩৫)”

অন্য হাদিসে আনাস হতে বর্ণিত-
“রাসূল (সাঃ) বলেন-তোমরা সহজপন্থা অবলম্বন করো, কঠিনপস্থা অবলম্বন করো না। মানুষকে দ্বীনের সুসংবাদ দাও, দ্বীন থেকে ভাগিয়ে দিয়ো না।' (সহিহ বুখারি: ৬৯)” 

৬.দ্বীনুল ফিতরাত—স্বভাবজাত ধর্মঃ ইসলাম হলো প্রতিটি মানুষের স্বভাবজাত ধর্ম। পৃথিবীর বুকে যত শিশু জন্মায়: হোক সে নারী কিংবা পুরুষ—প্রত্যেকেই দ্বীনি ফিতরাতের ওপর জন্মগ্রহণ করে। অর্থাৎ প্রত্যেকেই মুসলিম হয়ে জন্মায়। পবিত্র কুরআনে উল্লেখ আছে-

“কাজেই একনিষ্ঠভাবে নিজের চেহারা এ দ্বীনের দিকে স্থির নিবন্ধ করো। আল্লাহ মানুষকে যে ফিতরাতের ওপর সৃষ্টি করেছে, তার ওপর প্রতিষ্ঠিত হয়ে যাও।' (সূরা রুম: ৩০)”

মহান আল্লাহ তায়ালা মানুষকে যে সহজাত প্রকৃতি দিয়ে সৃষ্টি করেছেন, সেটাই হলো ‘ফিতরাত’। মানুষের প্রকৃতিতেই রয়েছে মহান ও শাশ্বত সত্তার সামনে নিজেকে উৎসর্গ করার সহজাত প্রেরণা। আল্লাহ তায়ালা সৃষ্টিগতভাবে প্রত্যেক মানুষের মধ্যে স্রষ্টাকে চেনার ও তাঁকে মেনে চলার যোগ্যতা নিহিত রেখেছেন। যদি মানুষ সে যোগ্যতাকে কাজে লাগায়, তাহলে খুব সহজেই সে আল্লাহ তায়ালার অস্তিত্ব অনুভব করতে পারে এবং ইসলামকে চিনতে ও মানতে তার বেগ পেতে হয় না। ফলে সে ইসলামকেই সঠিক ধর্ম হিসেবে গ্রহণ করে।

আর মহান আল্লাহ যে ফিতরাতের প্রতিষ্ঠিত করেন, তা হলো ইসলামি ফিতরাত। আবু হুরায়রা (রাযিঃ) হতে বর্ণিত, তিনি বলেন—

"রাসূল (সাঃ) দল বলেছেন—প্রত্যেক সন্তানই ইসলামি ফিতরাতের ওপর জন্মগ্রহণ করে। অতঃপর তার পিতা-মাতা তাকে ইহুদি, নাসারা বা অগ্নিপূজক বানায়।' (সহিহ বুখারি: ১৩৫৮)

সুতরাং এটি স্পষ্ট যে, প্রতিটি শিশুই ইসলামি ভাবধারা নিয়ে জন্মায়, কিন্তু পারিপার্শ্বিকতা তাকে বিপথগামী করে।

৭.দ্বীনুল ইলম—জ্ঞানের ধর্মঃ পৃথিবীর মধ্যে নিজের শ্রেষ্ঠত্ব দাবি করতে হলে অবশ্যই ব্যক্তিকে জ্ঞানের শীর্ষে আরোহণ করতে হবে। দখলে রাখতে হবে দুনিয়া ও আখিরাতের যাবতীয় জ্ঞানের রাজপথ। ইসলাম তাই জ্ঞানকে সর্বাপেক্ষা মূল্যায়ন করে। কুরআনের প্রথম নাজিলকৃত আয়াতের প্রথম শব্দ হলো—'ইকরা' বা পড়ো। অর্থাৎ জ্ঞান অন্বেষণের নির্দেশনা দিয়েই কুরআনের যাত্রা শুরু হয়েছে।

“পড়ো তোমার প্রভুর নামে, যিনি তোমাকে সৃষ্টি করেছেন।" (সুরা আলাক: ০১)”

যারা জ্ঞানার্জন করে, জ্ঞানার্জনের চেষ্টা করে অথবা সত্যকে জেনে গ্রহণ করে, ইসলাম তাদের বিশেষ মর্যাদা দিয়েছে। মহান আল্লাহ তায়ালা বলেন-

“তোমাদের মধ্যে যারা ঈমানদার এবং যাদের জ্ঞান দান করা হয়েছে, তাদের মর্যাদা আল্লাহ উন্নীত করবেন।' (সূরা মুজাদালাহ: ১১)”

মহান আল্লাহ আরও ইরশাদ করেন-
“আপনি বলুন, যারা জ্ঞানী এবং যারা জ্ঞানী নয়, তারা কি কখনো সমান হতে পারে? (সূরা জুমার: ০৯)” 
হাদিসে উল্লেখ আছে—আনাস (রাযিঃ) হতে বর্ণিত, রাসূল (সাঃ) বলেন—

“প্রত্যেক মুসলমানের জন্য জ্ঞান অর্জন করা ফরজ। (ইবনে মাজাহ: ২২৪)”

আনাস (রাযিঃ) হতে বর্ণিত, রাসূল (সাঃ) বলেন— 
“যে লোক জ্ঞানার্জন করার জন্য বের হয়, ফিরে না আসা পর্যন্ত সে আল্লাহর রাস্তায় আছে বলে গণ্য হয়।' (সহিহ আত-তারগিব: ৮৮)”

অন্য হাদিসে আবু উমামাহ হতে বর্ণিত আছে- 
“রাসূল (সাঃ) বলেছেন—নিশ্চয়ই আল্লাহ তাঁর ফেরেশতাকুল, আসমান-জমিনের সকল সৃষ্টি, এমনকী গর্তের পিঁপড়া ও সমুদ্রের মাছ পর্যন্ত শিক্ষাগুরুদের জন্য দুআ ও মঙ্গল কামনা করে।' (জামে আত-তিরমিজি: ২৬৮৫)”

ইসলাম একটি জ্ঞানভিত্তিক ধর্ম (Knowledge based religion) । এখানে ইজতিহাদ বা Critical Thinking-কে অত্যন্ত গুরুত্বারোপ করা হয়েছে। ইসলাম যেহেতু একটি নিখুঁত মতাদর্শ এবং পূর্ণাঙ্গ জীবনব্যবস্থা, তাই জ্ঞান ছাড়া এ আদর্শ ও জীবনব্যবস্থার অনুসারী হওয়া যায় না। সহজ কথায় বলতে গেলে—ইসলাম এমন একটি জীবনব্যবস্থা, যার অপরিহার্য দাবি হলো—

তাকে পর্যাপ্ত জানা, অতঃপর মানা। প্রকৃত মুসলিম তো সেই ব্যক্তি, যিনি ইসলামকে জানেন ও মানেন। কর্মে ও আচরণে ইতিবাচক পরিবর্তন ও উন্নয়ন সাধনের জন্য ইসলাম জ্ঞানার্জনকে ফরজ ঘোষণা করেছে। জ্ঞান মানুষের। অন্তরকে আলোকিত করে, অন্তর্দৃষ্টি উন্মোচিত করে, দূরদর্শিতা সৃষ্টি করে। তাই মূর্খতা বা অজ্ঞানতার স্থান ইসলামে নেই।
 
৮.দ্বীনুস-সালাম-শান্তির ধর্মঃ ইসলাম শব্দটির উৎপত্তি আরবি সালাম শব্দ থেকে, যার শাব্দিক অর্থ শান্তি। যে ধর্মের নামই শান্তি থেকে উৎপন্ন, সে ধর্ম কতটা শান্তিপ্রিয়—তা সহজেই অনুমেয়। ইসলাম সব সময় শান্তির বার্তা শোনায়, শান্তির বার্তা বহন করে, শান্তি প্রতিষ্ঠার আহ্বান করে। পবিত্র কুরআনে ইরশাদ হচ্ছে— 

‘যার মাধ্যমে আল্লাহ তাঁর সম্ভোষকামী লোকদের শান্তি ও নিরাপত্তার পথপ্রদর্শন করেন এবং নিজ ইচ্ছায় তাদের অন্ধকার থেকে বের করে আলোকের দিকে নিয়ে আসেন এবং সরল-সঠিক পথের দিকে পরিচালিত করেন।' (সূরা মায়েদা: ১৬)

পৃথিবীর মাঝে অশান্তি সৃষ্টি করা ইসলাম কখনো পছন্দ করে না; বরং কেউ অশান্তি সৃষ্টি করতে চাইলে ইসলাম তাকে বাধা দেয়। মহান আল্লাহ তায়ালা বলেন-

“তোমরা পৃথিবীতে বিপর্যয় সৃষ্টি করার চেষ্টা করো না। আল্লাহ বিপর্যয় সৃষ্টিকারীদে পছন্দ করেন না।' (সূরা কাসাস ৭৭)”

“তোমরা পরিপূর্ণভাবে ইসলামে তথা শাস্তির ধর্মে প্রবেশ করো।'(সূরা বাকারা: ২০৮)”

পৃথিবীর বুকে শান্তি প্রতিষ্ঠা হয়ে গেলে কারও অধিকার নেই সেখানে পুনরায় অশাস্তি সৃষ্টি করার। কুরআনে স্পষ্টভাবে নিষেধ আছে-

‘দুনিয়ায় সুস্থ পরিবেশ বহাল করার পর আর সেখানে বিপর্যয় সৃষ্টি করো না।' (সূরা আ'রাফ: ৫৬)

রাসূল (সাঃ) যত রাজা-বাদশাহর কাছে দাওয়াতি চিঠি পাঠিয়েছেন, প্রতিটি চিঠিতেই লেখা থাকত—'সালামুন আলা মানিত্তাবাআল হুদা—যারা হিদায়াতের অনুসারী, তাদের প্রতি শাস্তির বার্তা’ ‘আসলিম, তাসলাম'‘ইসলাম কবুল করো, শান্তিতে বা নিরাপদে থাকবে। এভাবেই মদিনা থেকে শাস্তির পয়গাম আন্তর্জাতিক পর্যায়ে পৌঁছানো হয়। সুতরাং সালামই এ ধর্মের পরিচয় ও নিদর্শন। শান্তিই এর আহ্বান ও পথ-পন্থা। ইসলাম সর্বতোভাবে শাস্তিকে ধারণ এবং চূড়ান্ত শান্তির জন্যই মানুষকে আল্লাহর আনুগত্যের দিকে আহ্বান করে।

৯.আল ওয়াসাতিয়্যাহ-মধ্যমপন্থি ধর্মঃ ইসলাম একটি ভারসাম্যপূর্ণ (Balanced) এবং বাস্তবধর্মী (Rational)) জীবনব্যবস্থা। ইসলাম যেমন কঠোরতাকে অপছন্দ করে, তেমনিই শিথিলতাকেও অপছন্দ করে। বাড়াবাড়ি আর ছাড়াছাড়ি—এ দুইয়ের মাঝখানে ইসলামের অবস্থান। ইসলাম পছন্দ করে মধ্যমপন্থাকে। এতে কোনো অতিরঞ্জন নেই। মুসলিম জাতিকে সৃষ্টিই করা হয়েছে মধ্যমপন্থি উম্মত হিসেবে ইসলামকে আল্লাহ তায়ালা যেসব বৈশিষ্ট্য দিয়ে সমৃদ্ধ করেছেন, তার মধ্যে অন্যতম একটি বৈশিষ্ট্য হচ্ছে, আল ওয়াসাতিয়্যাহ। আল ওয়াসাতিয়্যাহ-এর অর্থ হলো মধ্যমপন্থা। 'Moderation' শব্দটি আল ওয়াসাতিয়্যাহ-এর ইংরেজি প্রতিশব্দ হিসেবে সর্বাধিক প্রসিদ্ধ হলেও ‘Balanced Nature of Islam' বা ইসলামের ভারসাম্যপূর্ণ প্রকৃতি হলো এর যথাযথ ভাবার্থ। অর্থাৎ চিন্তায়, বিশ্বাসে, কাজে ও আচরণে ভারসাম্যপূর্ণ জীবনযাপনের নামই হলো—আল ওয়াসাতিয়্যাহ। আল্লাহ তায়ালা বলেন-

وَ كَذٰلِكَ جَعَلْنٰكُمْ اُمَّةً وَّسَطًا لِّتَكُوْنُوْا شُهَدَآءَ عَلَى النَّاسِ وَ یَكُوْنَ الرَّسُوْلُ عَلَیْكُمْ شَهِیْدًا

‘এমনিভাবে আমি তোমাদের মধ্যমপন্থি উম্মত হিসেবে প্রতিষ্ঠিত করেছি—যাতে করে তোমরা পুরো মানবমণ্ডলীর জন্য সাক্ষ্যদাতা হও এবং যাতে রাসূল হতে পারেন তোমাদের ওপর সাক্ষী। (সূরা বাকারা: ১৪৩)

‘মধ্যমপন্থি উম্মত’ অর্থাৎ সবকিছুর ঠিক মাঝখানে অবস্থান করা ও বিশেষ কোনো দিকে ঝুঁকে না পড়া। এটাকেই এ আয়াতে উম্মতের বিশেষ বৈশিষ্ট্য হিসেবে সাব্যস্ত করা হয়েছে। এ উম্মত তার সবকিছুতেই ভারসাম্য ও পরিমিতিবোধের পরিচয় দেবে। কোনো ক্ষেত্রে প্রাস্তিকতার পরিচয় দেবে না। বাড়াবাড়ি করবে না আবার শিথিলতাও দেখাবে না। এমনটা করলে সে নিজ বৈশিষ্ট্য হারিয়ে ফেলবে,অন্যদের মতো প্রান্তিক ও একরোখা সম্প্রদায়ে পরিণত হবে; ইহুদি, খ্রিষ্টান প্রভৃতি সম্প্রদায়ের ক্ষেত্রে যেমনটা ঘটেছিল। উম্মাহ যাতে তার মধ্যমপন্থি বৈশিষ্ট্য না হারায়, তাই সকল কাজে সতর্ক দৃষ্টি রাখতে বলা হয়েছে।

বিশ্বনবি (সাঃ) ইরশাদ করেন—
‘তোমরা আমলে মধ্যমপন্থা অবলম্বন করো, বাড়াবাড়ি করো না। সকাল-সন্ধ্যায় (ইবাদতের জন্য বের হয়ে পড়ো এবং রাতের কিছু অংশেও। তোমরা অবশ্যই পরিমিতি রক্ষা করে চলবে। তাহলেই অভীষ্ট লক্ষ্যে পৌঁছতে পারবে।' (সহিহ বুখারি: ৬৪৬৩)

হাদিসে বলা আছে—
‘আবু হুরায়রা (রাযিঃ) হতে বর্ণিত, নবি (সাঃ) বললেন—তোমরা সহজ পথে থাকো এবং মধ্যমপন্থা অবলম্বন করো।' (সহিহ বুখারি: ৩৯)

'আয়িশা (রাযিঃ) হতে বর্ণিত, রাসূল (সাঃ) বললেন- তোমরা ঠিকভাবে ও মধ্যমপন্থায় নেক আমল করতে থাকো।' (সহিহ বুখারি: ৬০২০)

সমগ্র বিশ্ববাসীর মধ্যে আল্লাহ তায়ালা বনি ইসরাইলকে তাঁর অনুগ্রহ ও উচ্চ মর্যাদার জন্য মনোনীত করা সত্ত্বেও তারা এই অনুগ্রহের প্রতি সুবিচার করতে পারেনি। ফলে, তাদের পরিবর্তে অধিক নিয়ামত ও শ্রেষ্ঠত্ব দিয়ে উম্মাতে মুহাম্মাদিকে আল্লাহ তায়ালা মধ্যমপন্থি জাতি হিসেবে স্বীকৃতি দান করেন, ভূষিত করেন শ্রেষ্ঠ জাতিগোষ্ঠীর মর্যাদায়। অর্থাৎ, জাতি হিসেবে আমরা পুরো মুসলিম উম্মাহ হলাম মধ্যমপন্থি জাতি বা উম্মাহ। এটি এই উম্মাহর একটি অন্যতম বৈশিষ্ট্য। কিন্তু দুঃখজনক হলেও সত্য, অজ্ঞতাবশত অথবা অবহেলার কারণে আমাদের মাঝে ইসলামের এই অনন্য বৈশিষ্ট্যটি অনেকাংশেই অনুপস্থিত। মুসলিমদের একটি বিরাট অংশ প্রান্তিকতার রোগে আক্রান্ত।

মধ্যমপন্থা মানুষকে সম্মান ও মূল্যায়ন করতে শেখায়, মানুষকে ভাবতে ও বাস্তবধর্মী চিন্তা করতে উদ্বুদ্ধ করে। মানুষকে জীবনসংগত ও জীবনঘনিষ্ঠ করে তোলে। তাই ইসলাম জীবনের প্রতিটি পদক্ষেপে মধ্যমপন্থাকে অবলম্বন করতে তাগিদ দেয়।

১০.আল উর্দুহ–স্পষ্টতার ধর্মঃ ইসলামে অস্পষ্টতার কোনো স্থান নেই। ইসলামে যা কিছু আছে, সবই সুস্পষ্ট ও প্রাঞ্জল। ইসলামে অস্পষ্ট কোনো নিয়ম বা বিধান নেই। নেই কোনো গোঁজামিল। হিন্দুধর্মে দেখা যায়, তাদের ধর্মগ্রন্থ বেদ ব্রাহ্মণ ছাড়া কেউ ধরতে পারবে না।

ইসলামে এমন গোপনীয়তা ও শ্রেণি-বিভাজন নেই। ইসলাম সবার জন্য; প্রত্যেকেই এর স্বাদ আস্বাদন করতে পারেন। প্রত্যেকেই এর আলোতে আলোকিত হতে পারেন।

বিশ্বনবি (সাঃ) ইরশাদ করেন— 
“তোমাদের জন্য আমি সুস্পষ্ট উজ্জ্বল প্রমাণাদি রেখে গেলাম। এর পরও যদি কেউ বিপথগামী হয়, সে নিতান্তই দুর্ভাগা। (সুনানে ইবনে মাজাহ: ৪৩)”

ইসলামের দাওয়াতঃ ইসলাম এসেছে মানবজাতিকে হিদায়াতের পথ দেখানোর জন্য। এই হিদায়াত পাওয়ার অধিকার প্রত্যেক মানুষেরই আছে। তাই যারা এই হিদায়াতের দিশা পেয়েছে, তাদের দায়িত্ব হলো অন্যের নিকটও তা পৌছে দেওয়া যাতে সে-ও এই সত্য গ্রহণের সুযোগ পায়। আল্লাহ তায়ালা বলেন-

“আপনার নিকট আল্লাহর আয়াত অবতীর্ণ হওয়ার পর তারা যেন আপনাকে সেগুলো থেকে বিমুখ না করে। আপনি প্রতিপালকের দিকে আহ্বান করুন এবং কিছুতেই মুশরিকদের অন্তর্ভুক্ত হবেন না।' (সূরা কাসাস ৮৭)”

‘‘তার কথার চেয়ে আর কার কথা উত্তম হতে পারে, যে মানুষকে আল্লাহর পথে আহ্বান করে এবং নিজে নেক আমল করে। আর বলে, আমি অবশ্যই মুসলিমদের অন্তর্ভুক্ত।’’ (সূরা হা-মিম সাজদাহ: ৩৩)

দাওয়াতি কাজ মুমিনের অন্যতম প্রধান দায়িত্ব। কেউ ইসলামের একটি বাণী জানলেও তা অপরের কাছে পৌঁছে দেওয়া কর্তব্য।

“আবদুল্লাহ ইবনে আমর (রাযিঃ) হতে বর্ণিত, রাসূল (সাঃ) বলেন—তোমরা আমার নিকট হতে একটি বাণী হলেও পৌঁছে দাও।' (সহিহ বুখারি: ৩৪৬১)”

আমরা কেন দাওয়াতি কাজ করবঃ অয়াহ দুনিয়া পরিচালনার জন্য সরাসরি সবকিছু করেন না। এর জন্য তিনি একটি পদ্ধতি নির্ধারণ করে নিয়েছেন। দুনিয়াতে মানুষকে নিজের প্রতিনিধি হিসেবে প্রেরণ করেছেন। মানুষই আল্লাহর হয়ে তাঁর বিধানগুলো বাস্তবায়নে কাজ করবে। এর মাধ্যমে সে নিজের মুক্তিও নিশ্চিত করবে, অন্যকেও মুক্তির পথ দেখাবে।

আল্লাহ তায়ালা কুরআনে ইরশাদ করেন- 
"নিশ্চয় আমি পৃথিবীতে আমার প্রতিনিধি সৃষ্টি করব। (সূরা বাকারা: ৩০)

আমরাই সে প্রতিনিধি। প্রতিনিধি হিসেবে আমাদের অনেকগুলো দায়িত্ব রয়েছে। এর মধ্যে প্রধান দায়িত্ব হলো আল্লাহর বাণী প্রতিটি মানুষের কাছে পৌঁছে দেওয়া। যুগে যুগে যত নবি-রাসূল এসেছেন, তাঁদের প্রধান কাজই ছিল মানুষকে আল্লাহর পথে আহ্বান করা। আর এই আহ্বানের মাধ্যমে আলো অন্ধকার, ভালো-মন্দ, সভ্যতা ও বর্বরতার মাঝে তুলনামূলক আলোচনা করে সত্য ও সুন্দরের মডেল মানুষের কাছে উপস্থাপন করা। আর সেই মডেলই হচ্ছে ইসলাম।

হিকমাহ তথা প্রজ্ঞার সাথে ইসলামের সৌন্দর্যকে উত্তমরূপে উপস্থাপন করা, মানুষকে তা গ্রহণের জন্য আহ্বান করা এবং আখিরাতই যে সর্বশেষ ও চূড়ান্ত লক্ষ্য—তা মানুষকে বোঝানোই দাওয়াতের মূল কাজ। আমরা দুনিয়ায় ছিলাম না, এখন আছি আবার ভবিষ্যতে থাকব না। যখন ছিলাম না, তখন কী ছিলাম? কোথায় ছিলাম? এখন আছি, কেন আছি? আবার থাকব না, তাহলে কোথায় যাব? এরপরে কী হবে? আমাদের কৃতকর্মের জবাবদিহিতা কি করা লাগবে না? কার কাছে জবাবদিহি করব? জবাবদিহিতা করতে না পারলে কি ভয়ানক শাস্তি হবে? এই বিষয়গুলো তুলে ধরে ইসলামের বীজ বুনে দেওয়াই হচ্ছে দাওয়াতের মূল লক্ষ্য বা উদ্দেশ্য। এই কাজগুলো যুগে যুগে নবি-রাসূলগণ করেছেন। এখন আর নবি-রাসূল আসবেন না। বিশ্বনবি মুহাম্মাদ (সাঃ)-এর মাধ্যমে নবুয়তের দরজা বন্ধ হয়ে গিয়েছে। মহান আল্লাহ তায়ালা দ্বীন ইসলামের পূর্ণতা ঘোষণা দিয়েছেন।

“আজ আমি তোমাদের জন্য দ্বীনকে পরিপূর্ণ করে দিলাম। তোমাদের ওপর আমার নিয়ামতকে সম্পূর্ণ করলাম। ইসলামকে দ্বীন হিসেবে তোমাদের জন্য মনোনীত করলাম।' (সূরা মায়েদাঃ৩)”

তাই এই মহান কাজ এখন আমাদেরই করতে হবে এবং তা নিজেদের মুক্তির জন্যই।

দাওয়াতি কাজের সময় খেয়াল রাখুনঃ

১.আশাবাদী করুন, হতাশ করবেন নাঃ আজকের এই নৈরাশ্যের পৃথিবীতে মুসলিমদের মনে আশার বীজ বুনতে হবে। আশা মানুষকে উজ্জীবিত করে, অন্যদিকে হতাশা মানুষকে নির্জীব করে। তাই ইসলামি দাওয়াতের ক্ষেত্রে নৈরাশ্যের কথা যথাসম্ভব পরিহার করা উচিত। আল্লাহর রাসূল (সাঃ) আমাদের একটা দারুণ দাওয়াহ অ্যাপ্রোচ শিখিয়ে দিয়েছেন-

يسروا ولا تُعسّروا وبشروا ولا تنفروا۔

“তোমরা সহজ করো, কঠিন করো না এবং (লোকদের) সুসংবাদ দাও, ভয় দেখিয়ে তাড়িয়ে দিয়ো না।' (সহিহ বুখারি: ৬১২৫)”

আমরা অনেক সময় দ্বীনকে খুব কঠিন করে ফেলি। অবস্থাটা এমন, আল্লাহ তায়ালা ছাড় দিতে চাইলেও আমরা ছাড় দিতে চাই না। এতে দ্বীনের ব্যাপারে আগ্রহী অথবা সদ্য দ্বীনে ফেরা ভাই-বোনেরা খুব বিপাকে পড়ে যান। অনেক সময় তারা নিরুৎসাহিত (Di-motivated) হয়ে আগের অবস্থায় ফিরে যান। তাই মানুষকে আশাবাদী করতে হবে, হতাশ করা যাবে না। পরিবর্তন ধীরে ধীরে করতে হয়। সহজ থেকে আস্তে আস্তে কঠিন নিয়মে যেতে মানুষের সুবিধা হয়। শুরুতেই বিশাল বোঝা চাপিয়ে দিলে সেটা ধারণ করার ক্ষমতা অনেকেই রাখেন না।

২. সব সময় ভুলের দিকে ইঙ্গিত করবেন নাঃ মানুষকে দাওয়াত দেওয়ার ক্ষেত্রে তার ভুলের চেয়ে গুণের কথা বেশি বলুন। এতে সে ইসলামের কথা শুনতে আগ্রহী হবে। আর যত আগ্রহী হবে, ততই সে সত্য বাণী জানতে পারবে। আর জানতে জানতে আস্তে আস্তে নিজেকে সংশোধন করার সুযোগ পাবে। তাই একান্ত প্রয়োজন না হলে (সরাসরি) ত্রুটি-বিচ্যুতিকে ফোকাস করা থেকে বিরত থাকুন। রাসূল (সাঃ) নিজের দাওয়াতি আচরণে সরাসরি ত্রুটি ও ভুল ফোকাস করার শিক্ষা দেননি। কাউকে সংশোধন করতে রাসূল (সাঃ) কোন পদ্ধতি প্রয়োগ করতেন, তা আমাদের জানতে হবে। তিনি কাউকে সংশোধন করতে চাইলে সাধারণত তার নাম উল্লেখ করতেন না; বরং তার ভুল বা মন্দ কাজটিকে তুলে ধরতেন।

কারও মন্দ কোনো কাজ রাসূল (সাঃ) এর দৃষ্টিগোচর হলে তিনি ভরা মজলিশে বলে উঠতেন

ما بال أقوام يفعلون كذا وكذا، ٩٢ বা 'ما بال أقوام يقولون كذا وكذا

অর্থাৎ তাদের কী হলো যে তারা এটা এটা করে' বা 'তাদের কী হলো যে তারা এটা এটা বলে। এ কথা শুনে যেসব সাহাবি এমনটি করেছিলেন বা বলেছিলেন, তাঁরা সাবধান বা সংশোধন হয়ে যেতেন। যারা এমনটি করেননি বা বলেনি তাদের জন্যও এটা একটা দাওয়াহ হয়ে যেত, সুবহানাল্লাহ! কত সুন্দর ও নির্মল ছিল প্রিয়নবির সংশোধন পদ্ধতি! রাসূল (সাঃ)-এর অনুপম সংশোধননীতিতে মুগ্ধ ছিলেন তাঁর সাহাবিরা।

করও প্রতি আগ্রাসী হয়ে দাওয়াতি কাজ করতে যাবেন না; বরং কোমল ভাষায়, দরদমাখা মন নিয়ে কথা বলুন। কোমলভাষীকে মানুষ বেশি পছন্দ করে। রাসূল (সাঃ) নিজেও অত্যন্ত কোমলভাষী ছিলেন। আল্লাহ তায়ালা ইরশাদ করেন—

فَبِمَا رَحْمَةٍ مِّنَ اللّٰهِ لِنْتَ لَهُمْ١ۚ وَ لَوْ كُنْتَ فَظًّا غَلِیْظَ الْقَلْبِ لَا نْفَضُّوْا مِنْ حَوْلِكَ

“(হে নবি!) এটা আল্লাহর বড়োই অনুগ্রহ যে, তোমার ব্যবহার তাদের প্রতি বড়োই কোমল। নয়তো যদি তুমি রুক্ষ স্বভাবের হতে, তাহলে তারা সবাই তোমার চারপাশ থেকে সরে যেত। (সূরা আলে ইমরান: ১৫৯)”

কারও প্রতি শুভাকাঙ্ক্ষী হয়ে, দরদমাখা মন নিয়ে, হৃদয় থেকে যে আহ্বান করা হয়—সে আহ্বান মানুষের হৃদয়ে গিয়ে স্পর্শ করে। তাই আমাদের দাওয়াতি কাজে স্মার্ট প্রেজেন্টেশনটা খুব জরুরি। ইসলামের পজেটিভ প্রেজেন্টেশন সকল নেগেটিভিটিকে ম্লান করে দেবে, ইনশাআল্লাহ।

৩.কমন মিল খুঁজে বের করুনঃ দাঈ ইলাল্লাহদের উচিত, ইসলামের সাথে অন্যান্য ধর্মের সাধারণ মিল খুঁজে বের করা। দাওয়াতে এমন কিছু আলাপ তুলুন, যা অন্যদের সাথেও মিলে যায়। এতে তাদের উদবিগ্নতা কমবে, আস্থা বাড়বে এবং দাঈকে কাছের মানুষ মনে করবে। আল্লাহ রাব্বুল আলামিন বলেন—

قال يأهات الكتب تعالوا إلى كلمة سواء بيننا وبينكم الا نعبد إلا الله ولا نشرك به شيئا ولا يتخذ بعضنا بعضا أربابا من دون الله 
فإن تولوا فقولوا اشهدوا بأنا مسلمون

“হে নবি! আপনি ঐশী গ্রন্থের অনুসারী বা আহলে কিতাবদের বলুন “আমাদের ও তোমাদের মধ্যে যে বাক্যে মিল আছে তার দিকে এসো, যেন আমরা আল্লাহ ছাড়া কারও উপাসনা না করি এবং তার সাথে কোনো শরিক বা অংশীদার স্থির না করি এবং আল্লাহকে বাদ দিয়ে আমরা পরস্পর কাউকে যেন প্রভু হিসেবে গ্রহণ না করি।” এরপর তারা যদি ফিরে যায়, তবে তাদের বলুন- “সাক্ষী থাকো যে আমরাই মুসলিম বা আল্লাহর কাছে আত্মসমর্পণকারী।'' (সূরা আল ইমরান: 68)”

মিলের বিষয়গুলো সামনে রাখলে ঐক্যপ্রক্রিয়া সহজ হয়। আর অমিলের ব্যাপারগুলো নিয়ে বাড়াবাড়ি করলে তৈরি হয় বিভেদ আর সহিংসতা।

৪. নিজের আচরণ দিয়ে ম্যাসেজ পৌঁছানোর চেষ্টা করুনঃ উমর ফারুক (রাযিঃ) বলতেন—'তোমরা কোনো বাক্য ব্যয় না করে আল্লাহর রাস্তায় দাওয়াতি কাজ চালিয়ে যাও। তাঁর সাথিরা বলল ‘কথা না বলে দাওয়াত দেবো কী করে?' তিনি বললেন—'তোমাদের আচরণ দিয়ে।'

তাই, একজন দাঈকে চলনে-বলনে, আচরণে সততা ও রুচিশীলতার পরিচয় দিতে হবে। এটাই ফলপ্রসূ (Effective) দাওয়াহ হিসেবে কাজ করবে।

৫. কপটতা ও কৃত্রিমতা পরিহার করুনঃ দাওয়াতি চরিত্রে কোনো প্রকার কপটতা ও কৃত্রিমতার আশ্রয় নেওয়া যাবে না। সম্পূর্ণ সহজ ও সাবলীল হওয়ার চেষ্টা করুন। একজনকে এমন কাজ করতে নিষেধ করা যাবে না—যা আপনি নিজেই করেন। কাউকে বললেন সুদ খাওয়া যাবে না, কিন্তু গোপনে আপনি সুদের সাথে জড়িত। এই চরিত্রের মুখোশ একদিন উন্মোচিত হবেই। নিজে তাকওয়ার কাছাকাছি না থেকে অন্যকে তাকওয়ার নসিহা করবেন না। যে আমল আপনি করেন না, তা অন্যকে করতে বলবেন না।

৬. শারীরিক ভাষাঃ একজন দাঈর শারীরিক ভাষা ও আত্মবিশ্বাসে পূর্ণ হওয়া চাই। লোকে প্রথমত আপনার চোখের ভাষা বুঝতে চায়, দ্বিতীয় ধাপে আপনার জ্ঞানের গভীরতা মাপে। চেহারা-সুরত নিয়ে পেরেশানির দরকার নেই। তবে পরিষ্কার-পরিচ্ছন্নতার ব্যাপারে সিরিয়াস থাকা চাই। যাকে দাওয়াত দিচ্ছেন, আপনাকে দেখে সে যেন ধারণা করে না বসে আপনি অলস, অপরিচ্ছন্ন, উদাসীন। বলা হয় First impressions are the most lasting.

৭. অপমান করবেন নাঃ  কারও আদর্শিক অবস্থান নিয়ে ব্যঙ্গ করবেন না। কোনো আদর্শের অনুসারীদের অপমান করবেন না। ইসলাম অন্যের অনুভূতিকে সম্মান করে। আমাদের দায়িত্ব ইসলামের ব্যাপারে স্পষ্ট বার্তা দেওয়া—কারও চিন্তাকে আক্রমণ করা নয়। আমরা কেবল প্রচেষ্টা চালিয়ে যাব, রাব্বুল আলামিন যাকে ইচ্ছা হিদায়াত দান করবেন। আল্লাহ তায়ালা ইরশাদ করেন-

اِنَّكَ لَا تَهْدِیْ مَنْ اَحْبَبْتَ وَ لٰكِنَّ اللّٰهَ یَهْدِیْ مَنْ یَّشَآءُ١ۚ وَ هُوَ اَعْلَمُ بِالْمُهْتَدِیْنَ

“হে নবি! তুমি যাকে চাও তাকে হিদায়াত দান করতে পারো না, কিন্তু আল্লাহ যাকে চান তাকে হিদায়াত দান করেন এবং যারা হিদায়াত গ্রহণ করে, তাদের তিনি খুব ভালো করেই জানেন।' (সূরা কাসাস: ৫৬)”

৮. যে বিষয়ে জ্ঞান নেই, তার গভীরে যাবেন নাঃ একজন দাঈকে জ্ঞান-দুনিয়ার সব বিষয়ে এক্সপার্ট হতে হবে এমন নয়। তবে জ্ঞান নেই, এমন বিষয়ে গভীরে প্রবেশ করা যাবে না। উত্থিত প্রশ্নের জবাব দিতে প্রয়োজনে সময় নিন। কিন্তু গোঁজামিলের আশ্রয় নেওয়া যাবে না। কেবল ততটুকু বলা উচিত, যতটুকুর যথার্থতা নিয়ে আপনি শতভাগ কনফিডেন্ট ।

৯. কমনসেন্স ব্যবহার করুনঃ ইসলামের প্রাথমিক উৎস কুরআন ও সুন্নাহর অধিকাংশই 'কমনসেন্স'-এর ভিত্তির ওপর দাঁড়িয়ে আছে। ইসলামের প্রাসঙ্গিকতা ব্যাখ্যায় কমনসেন্স ব্যবহার করুন, তাহলে অন্যকে খুব সহজেই আস্থায় আনা যায়। আমরা বুঝানোর চেষ্টা করব, কীভাবে ইসলাম চলমান সংকটে বাস্তবসম্মত সমাধান হাজির করার ক্ষমতা রাখে। আধুনিক সংকট মোকাবিলায় ইসলামের কার্যক্ষমতা সুন্দরভাবে তুলে ধরতে পারাটাই আমাদের সার্থকতা।

১০. স্মার্ট হোনঃ যাকে দাওয়াত দিচ্ছেন, তার ব্যক্তিত্ব ও যোগ্যতা সম্পর্কে পূর্ণ ধারণা নিতে হবে। প্রত্যেকের লেভেল জেনে কথা বলা উচিত। ব্যক্তিভেদে অ্যাপ্রোচ ভিন্ন হবে। যাকে যেভাবে দাওয়াত দিলে অথবা যে সোসাইটিতে যে আপ্রোচে দাওয়াত দিলে দাওয়াতি কাজ অধিক ফলপ্রসূ হবে, সেখানে সেই আপ্রোচে দাওয়াত দিন। Be smart, because you are the ambassador of Islam. ইসলাম এক শাশ্বত জীবন বিধানের নাম—যা মানব-প্রকৃতির জন্য সর্বাধিক বেশি সামঞ্জস্যশীল। এই বিধান ধর্ম-বর্ণ নির্বিশেষে সকলেরই অধিকার, সম্মান, মর্যাদা ও নিরাপত্তা নিশ্চিত করে। ইসলামের বিধিবিধানগুলো রুচিসম্মত, স্বাস্থ্যসম্মত, যৌক্তিক ও পরিবেশবান্ধব। ইসলাম মানুষকে তার সৃষ্টিগত মর্যাদা ফিরিয়ে দেয়; মুক্তির পথ বাতলে দেয়। আর দিকে দিকে ধ্বনিত করে মানবতার জয়ধ্বনি! তাই আমাদের উচিত পূর্ণাঙ্গভাবে ইসলামকে ধারণ করা এবং এর সুমহান বাণীকে বিশ্বময় ছড়িয়ে দেওয়া।

